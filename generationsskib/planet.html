<!doctype html>
<head>
  <title>Generationsskibet: En Beboelig Planet?</title>
  <meta charset="UTF-8">
  <meta name="viewport" content="width=device-width, initial-scale=1.0">
  <link rel="stylesheet" href="style.css">
  <link rel="icon" href="favicon.ico" type="image/x-icon">
</head>

<div id="content">
  <header>
    <h1 id="generationsskibet">Generationsskibet &#8212; En Filosofisk Science Fiction Byvandring</h1>
  </header>

    <h2>En Beboelig Planet? (Nørrebro Park)</h2>

    <p>I en fjern fremtid vil jeres efterkommere for første gang i generationer sætte deres fødder på fast grund. Og det vil kun være en begyndelse. Hvor besætningen på generationsskibet har haft til opgave at holde skibet vedlige og sig selv i live, bliver det opgaven for den første generation på den nye hjemplanet at bygge hvad der svarer til et nyt generationsskib, men i planetær skala.</p>

    <p>På jeres rejse i generationsskibet kan formålet med rejsen ofte fortabe sig i dagligdagens rutiner og udfordringer, men ikke desto mindre er der en dybere mening. Den grundlæggende præmis for generationsskibet er et håb for fremtiden.</p>

    <p>I dette sidste samtalemodul er jeres opgave at diskutere hvad der kan være med til at give håb:</p>

    <ul>
    <li>Hvilken verden kommer jeres efterkommere til at bygge?</li>
    <li>Hvad gør du for at give dem de bedste muligheder?</li>
    <li>Har du selv fået de bedste muligheder fra dine forforældre?</li>
    </ul>

    <p>Når I er færdige med at snakke spørgsmålene igennem, har I gennemført jeres uddannelsesforløb og modtager hermed anerkendelse som ansvarlige besætningsmedlemmer på generationsskibet. I kan nu vende tilbage til jeres poster.</p>

  <hr>

    <p><em>Tak for jeres deltagelse og tusind tak til Sigrid Bjerre Andersen for inspiration og sparring. Tak til Andreas Lloyd og Nadja Pass for at have fundet på <a href="http://samtalesaloner.dk/">samtalesaloner</a>. Jeg blev oprindeligt introduceret til ideen om generationsskibet af <a href="http://deepspaceodyssey.com/">Michael Madsen</a>. Hvis du ikke har fået nok og vil lede efter en ny planet til menneskeheden kan du spille lidt <a href="http://philome.la/johnayliff/seedship/play">Seedship</a>.</em></p>

    <p>Kh.<br>H</p>

</div>
